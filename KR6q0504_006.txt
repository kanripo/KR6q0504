# -*- mode: mandoku-view; -*-
#+DATE: 2016-06-08 5:53
#+TITLE: 寂光豁禪師語錄
#+PROPERTY: CBETA_ID J36nB367
#+PROPERTY: ID KR6q0504
#+PROPERTY: SOURCE Jiaxing Canon Vol. 36, No. B367
#+PROPERTY: VOL 36
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0504_J_006-0876a> 
#+PROPERTY: JUAN 6
寂光豁禪師語錄卷六¶
嗣法門人發昱等編¶

* 雜著¶

** 辭本師和尚¶

#+BEGIN_VERSE
「　數年投寄賴叢林一旦無風起浪痕隱卻波濤莫隱¶處縱橫方解報慈尊」
#+END_VERSE
¶

#+BEGIN_VERSE
「　塵寰看破涉慈舟大洞陽光釋我憂恩峻南山無可¶極德深東海擬何酬芒鞋緊俏尋茅屋拄杖頻揮徹¶困流應物時行充宇宙呈橈鼓棹渡滄洲」
#+END_VERSE
¶

** 省師中途有感¶

#+BEGIN_VERSE
「　勞勞千里省師歸雨色溪聲逐四圍帶累芒鞋皮欲¶破花香啼鳥送雲飛」
#+END_VERSE
¶

** 壽潼川州太守吉人梁公¶

#+BEGIN_VERSE
「　止水懸虛運森羅影現中風淳濤怒息電卷洗晴空¶雲葉泛來得煙萍在處通頭頭高著眼永壽樂明翁」
#+END_VERSE
¶

** 壽蓬溪令邦賢劉公¶

#+BEGIN_VERSE
「　善政聲先著民歡百世香翠屏舒化日跪象列滄浪¶席上瓊仙集雲端瑞鶴翔添籌盈海屋濟濟慶遐昌」
#+END_VERSE
¶

** 壽蓬溪令文巖潘公¶

#+BEGIN_VERSE
「　乘物遊心處高操嶺上松嗚琴敷治化削木佐淳風¶地暖陽和泰天涼雨澤功民懽呼在道都慶大椿翁」
#+END_VERSE
¶

** 壽胞叔覺旨¶

#+BEGIN_VERSE
「　貌古神清健翩翩賣少年眉毫撐碧漢鼻孔廓虛玄¶劫石輕衣固芥城壽算堅聊伸今日意慶祝畫堂前」
#+END_VERSE
¶

** 壽仲之楊公¶

#+BEGIN_VERSE
「　年年此日逢初度濟濟瑤階僊列步托出匡廬作壽¶山雲霄佳氣悠悠吐」
#+END_VERSE
¶

** 壽蓬溪令朱公¶

#+BEGIN_VERSE
「　千朵雲封一小丘閒身得寓此峰頭葵忱來祝南山¶壽爇炷清香動地流」
#+END_VERSE

<pb:KR6q0504_J_006-0876b>¶

** 壽爾定伏公¶

#+BEGIN_VERSE
「　三三九九八千一非九非三非是一浩劫算來尚未¶清個中壽量誰能識」
#+END_VERSE
¶

** 壽蓬邑周公¶

#+BEGIN_VERSE
「　老年心放愛林泉仰護弘持樂性天倣古華封三祝¶事遐同鹿鶴十洲僊」
#+END_VERSE
¶

** 留別現瑞姚檀越¶

#+BEGIN_VERSE
「　桀出高梁撐大廈四方黎庶盡依攜鉤輈尚有面南¶志丈夫豈無戀舊棲虎噴一聲隳獸膽龍翔九萬捧¶鸞輗老天若肯存先室報負忠肝冠日齊」
#+END_VERSE
¶

** 留別易菴法弟¶

#+BEGIN_VERSE
「　祖庭話別兩悽悽我自南兮君自西虎錫騰空分戰¶馬龍盂渡水布雲霓層巖坐抱冰霜月六合頻撾響¶鼓鼙入水入泥揮白棒青天電閃迅雷機」
#+END_VERSE
¶

** 留別耶湘法弟¶

#+BEGIN_VERSE
「　數年相共戰法場高梁山裏傲寒霜兩居異地懷今¶日好看紅輪轉太蒼」
#+END_VERSE
¶

** 留別聖可法弟¶

#+BEGIN_VERSE
「　拽杖春歸柳線長滿園桃李噴花香風雲聚散無堪¶贈一語摽名定紀綱」
#+END_VERSE
¶

** 贈潼川牧梁公陞任¶

#+BEGIN_VERSE
「　花笑鳥吟輕風舞柳散人懷樂國士歌酒普應高低¶不分妍醜時常覿面覓之曷有空劫今時一音迭吼¶雲拖五色雨潤林藪莫把蟛蜞喚為蝌蚪青山疊疊¶綠水瀏瀏豁達如是名曰逸叟」
#+END_VERSE
¶

** 贈寶峰和尚掩關¶

#+BEGIN_VERSE
「　天地為廬作箇關封疆把定日翛然有時拋餌錦江¶上獲得獰龍出大淵」
#+END_VERSE
¶

** 贈大朗和尚住義興¶

#+BEGIN_VERSE
「　溯水南歸萬里舟錦城卓錫日悠悠一莖艸上瓊樓
<pb:KR6q0504_J_006-0876c>¶現自有龍天推出頭」
#+END_VERSE
¶

** 贈春元在四陳公書房¶

#+BEGIN_VERSE
「　斗室書千卷胸藏錦繡篇梅顛春信報獨占百花先」
#+END_VERSE
¶

** 贈聞初友人住消暑巖¶

#+BEGIN_VERSE
「　茅屋橫斜壁潺潺水吐湄松花充缽用荷葉代衣資¶供峙人難陟旋雲鳥共怡風聲回谷口曉夜露玄吹」
#+END_VERSE
¶

** 贈羅春元赴京¶

#+BEGIN_VERSE
「　數載攖寧卓志孤孳孳為善若雙無蜀山風月情偏¶美燕地英名負哲圖葛杖聞雷奔宇宙陶梭吐霧躍¶天衢此回書債方堪賞德合尊卑始困蘇」
#+END_VERSE
¶

** 次來韻¶

#+BEGIN_VERSE
「　搖拽煙雲結上方茅菴初搆乳峰傍虛堂懸軸無紋¶像特地頻紛花雨香萬籟春臺談不二滿壺珂月對¶誰張等閑若作境來會三十山藤劈脊揚」
#+END_VERSE
¶

** 次法兄丈和尚西還艸¶

#+BEGIN_VERSE
「　七尺烏藤點囟門渾身血濺徹迷雲眼光照破四洲¶夢口笑舒張竺土墳全殺全生機顯密雙收雙放藏¶無文西來大用千年詠落落圓音遍界聞」
#+END_VERSE
¶

** 次雲幻法兄韻荷¶

#+BEGIN_VERSE
「　湖村放出瑞根苗英貌逸從格外超片片輕雲醉蔓¶渚瀟瀟薄籟帶珠飄錦鱗翡翠爭穿巷玉露冰肌賽¶色嬌任意滄波迎皓月天然活計孰同條」
#+END_VERSE
¶

** 次陳公洞弟兄二狀元一進士韻三宋時人¶

#+BEGIN_VERSE
「　當年風雨好從星鼎足山河蘊秀青綠水灣環垂玉¶帶碧雲曲折遶朱屏磨礱砥礪推昆仲摽奪聯芳耀¶祖亭遙羡洞中風景好援毫慢興悼賢靈」
#+END_VERSE
¶

#+BEGIN_VERSE
「　參天文煥冠疏星萬象森然潑黛青排嶽窮岑彌峻¶壑摩霄疊嶂擁南屏蓮生綠沼呈佳氣桂發丹巖吐¶秀亭地勝才華勳業遠大名垂世在公靈」
#+END_VERSE
¶

#+BEGIN_VERSE
「　良夜平江浴萬星軒窗遙對數峰青讀書巖畔藏三
<pb:KR6q0504_J_006-0877a>¶傑閬水城邊插錦屏養就翔龍登月窟從容跨鳳出¶雲亭經綸獨占連鰲首何是山川氣聚靈」
#+END_VERSE
¶

** 次昭覺法兄除夕元旦韻¶

#+BEGIN_VERSE
「　母將形質論親疏特詣松門適歲除幸酌椒觴憐後¶飲操觚詩句愧先書婆心耿耿通吳淛靈覺昭昭啟¶運初疑是勤翁今再出歡呼滿院徹衢廬」
#+END_VERSE
¶

#+BEGIN_VERSE
「　物我翛然意自賒和風解凍醒霜花梅飄香氣含雲¶影雨過豐枝帶露鴉節候平分新舊面情緣淡薄遠¶週遮迷方客子忘寒暑大似浮萍到處家」
#+END_VERSE
¶

** 次深省法弟韻風花雪月¶

#+BEGIN_VERSE
「　阿形颯颯杳無儔萬象森羅俱偃頭老子擬游函谷¶去恰宜乘勢駕青牛」
#+END_VERSE
¶

#+BEGIN_VERSE
「　玉骨天資迥莫儔怡然笑傲占枝頭牧童也羡生知¶意移卻時辰去放牛」
#+END_VERSE
¶

#+BEGIN_VERSE
「　一色乾坤鎖故儔飛花六出舞檐頭山童怯冷微開¶戶恍認銀山作白牛」
#+END_VERSE
¶

#+BEGIN_VERSE
「　誰鏡高提覓侶儔玲瓏八面顯千頭神仙妙術無逃¶跡難照溈山水牯牛」
#+END_VERSE
¶

** 次曙戒楊文學來韻¶

#+BEGIN_VERSE
「　儒釋偕來荒院頭風梳黃葉越三秋猿吟清韻傳幽¶谷虎嘯威聲震斗牛樵子雲邊丁伐木漁翁江上泛¶輕舟休云執業名殊異一道含通百億州」
#+END_VERSE
¶

** 除夕¶

#+BEGIN_VERSE
「　屋後千竿持大節搖紅燭影歲除歸東風透戶傳新¶令梅柳窺春暗動機」
#+END_VERSE
¶

** 感慨¶

#+BEGIN_VERSE
「　春花秋月夏蒸炎冬雪繽紛又一年龍臥碧潭全己¶德鵬搏蒼漢出群賢休教眼底依俙過試看鬢鬈抽¶白焉四序回觀如轉輻嬾牛快快痛加鞭」
#+END_VERSE
¶

** 訪丈和尚
<pb:KR6q0504_J_006-0877b>¶

#+BEGIN_VERSE
「　千里親兄德徐行把句敲芒鞋踏淺艸短杖拗輕包¶近座沾春入香風撲面飄相逢無箇事握手話同條」
#+END_VERSE
¶

** 遊錦屏山¶

#+BEGIN_VERSE
「　聞說瓜皮句名垂蹟未消山眉舒翠黛石腳阻狂潮¶綠竹搖蒼漢喬松撼碧霄何年摽景致遊士樂陶陶」
#+END_VERSE
¶

** 慨春¶

#+BEGIN_VERSE
「　東風工化疾解凍悉春深弱柳翻晴蝶夭桃喚雨禽¶龍翔任澤物豹隱務棲心飛轡如流水誰能惜寸陰」
#+END_VERSE
¶

** 賞牡丹¶

#+BEGIN_VERSE
「　朋邀臨艷賞風遞襲人香葉綠高低秀花紅爛熳芳¶金蜂噰對對粉蝶舞雙雙休賣春熙色豈同逐見張」
#+END_VERSE
¶

** 靜雲寺¶

#+BEGIN_VERSE
「　極目靜雲寺凌空壓岱東傲霜君子柏夾道大夫松¶不減岷峨致猶吞巫峽風古今騷雅士難免賦題中」
#+END_VERSE
¶

** 道中阻雨¶

#+BEGIN_VERSE
「　何時開霽色免阻客征游僊子登銀闕雨師跨碧蚪¶嵐煙沖練去霾氣帶雲流松檜似爭巧香飄醉滿裘」
#+END_VERSE
¶

** 飛雲樓乃赤城第一境即孚應王仙之紫府也¶
滄桑幾變將廢邑侯潘公見之三歎概然捐俸¶
鳩工新成如昔余登眺而賞感而賦之二¶

#+BEGIN_VERSE
「　彷徨塵世外俯下悉清滔石靜潮來緩林疏風怒號¶煙嵐浮嶺半樓閣占山囂極目周千里身騰在九皋」
#+END_VERSE
¶

#+BEGIN_VERSE
「　岑樓一望接天荒聞說從前建大唐盛世高華堪射¶日亂離寥落謾炎涼千年舊制惟公舉百代曜靈在¶聖揚暮雨朝風搖鐵馬歷來夷險寓滄浪」
#+END_VERSE
¶

** 寄孝廉用梅羅公¶

#+BEGIN_VERSE
「　神交咫尺話難言幾度蹁躚履不前若得淵明尋舊¶約我來相共樂餘年」
#+END_VERSE
¶

** 勉勵長齡任學生¶

#+BEGIN_VERSE
「　卓志雖高莫放逸坳堂豈肯困英資圖南九萬搏風
<pb:KR6q0504_J_006-0877c>¶日好向法門作護持」
#+END_VERSE
¶

** 送別古城法弟歸舊隱¶

#+BEGIN_VERSE
「　支笻扶滑問前津足底芒鞋𨁝跳競踏破澄潭空界¶月宜堪依舊入深雲」
#+END_VERSE
¶

** 題千佛巖¶

#+BEGIN_VERSE
「　碧巖未鑿敢誰擬鑿破碧巖漏本形為與人天留榜¶樣至今無地可藏身」
#+END_VERSE
¶

** 臘梅¶

#+BEGIN_VERSE
「　昨夜寒風襲我懷曉來園見破梅胎群芳未放君何¶早獨占枝頭鬥雪開」
#+END_VERSE
¶

** 遊萬年池¶

#+BEGIN_VERSE
「　散步尋幽問水蓮忽聞漁父指西煙滄浪款乃歌聲¶發何去桃源覓洞天」
#+END_VERSE
¶

#+BEGIN_VERSE
「　戰國功臣鑿此池每邀明月賦新詩王綱宋代曾疏¶塞贏得聲名天下知」
#+END_VERSE
¶

** 三峽¶

#+BEGIN_VERSE
「　峭壁磷磷萬仞高千峰環擁動吟豪嚦嘹鴈陣難收¶翼款乃滄浪易放嗷虎嘯巖臺風詠谷龍吟潭洞霧¶凝濤舉頭溢目乾坤小穩坐煙波一葉艞」
#+END_VERSE
¶

** 臘景¶

#+BEGIN_VERSE
「　萬類凋然時令迫霜寒風凜太嚴威巖松傲骨丰姿¶秀嶺柏怡神雅態菲澗水漣漪鋪錦繡梅梢含氣吐¶珠璣每觀物化榮枯事節操安能運可推」
#+END_VERSE
¶

** 北真觀¶

#+BEGIN_VERSE
「　清霽初升上北真瘦松寒谷霧猶紛平岡積氣流丹¶彩曲水生風泛錦文登嶺芒鞋開沍雪入林衫袖拂¶眠雲殘碑古碣明公句舌底喃喃到日曛」
#+END_VERSE
¶

** 七寶寺投宿¶

#+BEGIN_VERSE
「　梵王宮涌古江頭渡險為橋不用舟四面軒窗臨碧¶水一潭星月泛金毬煙村隔岸飛塵遠翠壁重危入
<pb:KR6q0504_J_006-0878a>¶徑幽時納濤浪翻瀾舌無情說法日悠悠」
#+END_VERSE
¶

** 再過書樓山眾檀請題¶

#+BEGIN_VERSE
「　昔年曾距此峰巒一度相逢一度懽珍重金湯高著¶眼書樓風詠古今傳」
#+END_VERSE
¶

** 餞六岫法弟¶

#+BEGIN_VERSE
「　贐物隨家豐儉施雲停折柳意栖栖高枝蟬囀添離¶恨短棹鷁飛謾渡溪兩岸煙花爭入袖一林風月漏¶穿褆此回惡息如何說踏破芒鞋腳露泥」
#+END_VERSE
¶

** 春日次韻¶

#+BEGIN_VERSE
「　日暖風和氣象新鶯啼燕語啟春耕頭頭證入無為¶海物物拈來盡妙英合掌擎拳休擬議踊身翹足展¶家聲我儂于此渾神化了達隨緣本現成」
#+END_VERSE
¶

** 竹筧泉¶

#+BEGIN_VERSE
「　長竿疊疊傍雲隈引得滴溜下翠臺地潤咸生亨物¶表天清靈液益枯回不勞角徵宮商操安用管絃簫¶笛來韻外分明誰薦旨源頭活動日悠哉」
#+END_VERSE
¶

** 暴流有感¶

#+BEGIN_VERSE
「　空際風雷作陰霾幾萬家沛然轉碧落石裂泛流沙¶禾菽連根徒黍麻委榦丫漩濤驚拍岸浩蕩洸無涯¶滂濞如野馬潎洌若奔蛇好德惟天遠人行愧可嗟¶頑心休再滑神應有千差」
#+END_VERSE
¶

** 苦雨喜晴¶

#+BEGIN_VERSE
「　禾菽將登惡籟過顛連困質偃泥多愁雲靉靆垂空¶界怨雨彌流泛碧波地轉陰霾澄漫嶂天回曞日照¶婆娑蒼生不古感昭應好把晨昏著意磨」
#+END_VERSE
¶

** 尋梅¶

#+BEGIN_VERSE
「　踏翠迎春信梅香何處開呼童摽指去與我折枝來」
#+END_VERSE
¶

** 瀑布泉¶

#+BEGIN_VERSE
「　龍淵深處徹根源一派悠悠出洞天懸空瀑布銀河¶落就地翻騰透遠川不施短綆臨巨浸呼童支筧到
<pb:KR6q0504_J_006-0878b>¶廚前行人沃味回焦腑游鱗得勢鼓嵐煙激石潺潺¶聲長演碧玉森森武陵仙非竹非絲盈兩耳樂心樂¶性足翩躚琴音自有天然妙未許客來把手彈」
#+END_VERSE
¶

** 次張公早桂之韻(十)¶

#+BEGIN_VERSE
「　玉樹傳芳在半秋今之巧日綻初頭陰陽頓錯誠難¶測靄靄香浮百尺樓」
#+END_VERSE
¶

#+BEGIN_VERSE
「　芳質緣何媚早秋遊蜂對對鬧枝頭爾曹珍重娘生¶鼻休逐馨香倚玉樓」
#+END_VERSE
¶

#+BEGIN_VERSE
「　痛念無聞又是秋清光別放占檐頭瓊葩不共群花¶發一度風飄一渡樓」
#+END_VERSE
¶

#+BEGIN_VERSE
「　己事弗明兩鬢秋寥寥冷坐客窗頭猛然覷破凡花¶夢長笑一聲上畫樓」
#+END_VERSE
¶

#+BEGIN_VERSE
「　吾無隱爾論當秋捩轉香飄貫鼻頭山谷一聞晦祖¶教豁開心眼洞彌樓」
#+END_VERSE
¶

#+BEGIN_VERSE
「　歲月如流蚤復秋英花秀蒂已擎頭西風習習過林¶埜天散清香到客樓」
#+END_VERSE
¶

#+BEGIN_VERSE
「　梅發冬兮桂發秋寒溫物類待抽頭為人困達推時¶運何是攢眉望鳳樓」
#+END_VERSE
¶

#+BEGIN_VERSE
「　暑退涼生屆孟秋木樨爛熳噴心頭不師心處為心¶祖默識清香未兆樓」
#+END_VERSE
¶

#+BEGIN_VERSE
「　閑撐日月過春秋裊裊風來暗點頭無限天機俱漏¶洩狼狼藉藉滿臺樓」
#+END_VERSE
¶

#+BEGIN_VERSE
「　芳叢冉冉海天秋撥霧沖雲走出頭玉闕梵宮由我¶住時來風送繞瓊樓」
#+END_VERSE
¶

** 再遊高峰寺¶

#+BEGIN_VERSE
「　高峰𡺴屼出重霄挂錫當年寄寂寥再步雲煙披一¶笑魚龍驚起浪來潮」
#+END_VERSE
¶

** 禮圭峰祖塔¶

#+BEGIN_VERSE
「　聞道圭峰晉里人龍池夜雨蹟猶新禪源理行傳燈¶載撰疏靈文宇宙遵荷澤家聲聲價重師安學且且
<pb:KR6q0504_J_006-0878c>¶淵漘自傳心印垂千古未識誰能繼祖燈」
#+END_VERSE
¶

** 過龍臺禮孤峰雪機祖塔¶

#+BEGIN_VERSE
「　祥雲深鎖古招提雪老孤峰曾此住煆鍊紅爐機出¶機輝煌紺殿露非露碧流投澗魚躍藻修竹揚軒龍¶攫霧憶昔靈山付囑時頹風復舉神人護」
#+END_VERSE
¶

* 山居¶

#+BEGIN_VERSE
「　幾株雲樹蔭門牆紫燕穿雲入畫梁雨過松筠增秀¶色風來桃李遞馨香雖無情緒迎春艷卻讀傳燈向¶暴陽愛盡執消茵蓐煖道濃何在錦衣裳」
#+END_VERSE
¶

#+BEGIN_VERSE
「　東嶺舁松北院栽披蓑冒雨帶雲迴林泉摽境連陰¶徑湖水澄渟一鑑開峭壁垂藤猿躑去藩垣磐石鳥¶翔來灰心每向從緣得片片飛花點綠苔」
#+END_VERSE
¶

#+BEGIN_VERSE
「　煙霞結處隱禪林直道穿雲列壑深雪積虛明長夜¶月風傳谷應自然琴牆頭松詠無生曲巖畔泉吟湛¶寂心潦倒山房渾過日未聞朝事幾經今」
#+END_VERSE
¶

#+BEGIN_VERSE
「　眠雲破衲道流家百沸龍涎陸羽茶霧重南山豹變¶彩雷驚平地象紋牙四圍脩竹千竿翠幾樹碧桃萬¶點花物亦沾春增鬱媚人間那得富無奢」
#+END_VERSE
¶

#+BEGIN_VERSE
「　泉石逍遙得意便胸頭隱隱弗成眠煙花夾岸江搖¶彩風日臨軒竹影遷百舌關關機露密滿腔歷歷悟¶愈穿逢緣但得空諸見不費艸鞋半個錢」
#+END_VERSE
¶

#+BEGIN_VERSE
「　長空一色沒高低春寄池邊柳線齊風鼓漁磯聲入¶座雨封蟻穴亂銜泥忘山見道休云悟苦海情波莫¶謂迷理極大都無比喻吾家猶在水雲西」
#+END_VERSE
¶

#+BEGIN_VERSE
「　浪跡深山入市廛蝸名浮利了無干微塵收攝千方¶境至理彌綸一界天冷眼覷穿清晝夢和風熏發覺¶池蓮笑他多少沉酣客百歲那能頃刻閑」
#+END_VERSE
¶

#+BEGIN_VERSE
「　昨夜東風遍界揚無邊艸木破條章梅梢吐玉機先¶動柳眼拖金意欲長閒去優游觀節候偶來尋訪過¶雲堂茗爐就日沾和氣水乳歡然共此光」
#+END_VERSE

<pb:KR6q0504_J_006-0879a>¶

#+BEGIN_VERSE
「　窮巒浪宿一身閒坦蕩忘緣釋所攀嬾聽鵓鳩呼霽¶雨愛跨黃犢度松關鄰僧隔澗相箴約別壑顛橋啟¶迪還休向此間藏魯拙開條夷路濟人天」
#+END_VERSE
¶

#+BEGIN_VERSE
「　蕭散幽棲息慮竮逢緣遇物意猶醒雪飛千里光搖¶碧雲鎖長空掩戶青葉落打窗驚宿鳥風行滿閣奏¶懸鈴無情歷歷任麼道怎奈游人不解聽」
#+END_VERSE
¶

#+BEGIN_VERSE
「　夜漏俄聆空雨瀟清燈吐燄伴渠寥簷前滴凍銀珠¶墜屋後瓊枝玉液敲風卷蓬簾忘定動寒回枕簟覺¶過腰長舒兩足渾閑事失曉翔陽上岳梢」
#+END_VERSE
¶

#+BEGIN_VERSE
「　溥雨初晴霧未開含藏萬物等陽來雲封千嶂連霄¶漢月映洪波滾玉階杜宇高催農意惱牧歌頻和客¶思回頂門慧日揚暉色八極光清曉翠臺」
#+END_VERSE
¶

#+BEGIN_VERSE
「　茅屋深深十數僧逃名寄跡適生平不除妄想求精¶進那蓄貪嗔漬我裎水體豈知歸就下月帆罔意萬¶家明空諸一切無餘事閒放雙眸宇宙清」
#+END_VERSE
¶

#+BEGIN_VERSE
「　光陰迅若急潭舟人世懵然白了頭他過休將資舌¶柄己非牢把縱心收觀前恰似南柯夢覺後猶如水¶上漚達與五湖緇素客存誠慎念愧閻羅」
#+END_VERSE
¶

* 五言¶

#+BEGIN_VERSE
「　疏埜樂深居詼諧任所之碧桃無蝶戀青嶂有猿啼」
#+END_VERSE
¶

#+BEGIN_VERSE
「　直筧泉流急疊巒日照遲客來忘語對握手笑嘻嘻」
#+END_VERSE
¶

#+BEGIN_VERSE
「　樂道在雲岑逢緣示此心泉聲吞石吼鳥語隔江吟」
#+END_VERSE
¶

#+BEGIN_VERSE
「　雨過松揮淚風來竹嘶琴圓通明歷歷幾箇是知音」
#+END_VERSE
¶

#+BEGIN_VERSE
「　清籟空山冷碧梧月轉東柳橋花泣露茅舍竹玲瓏」
#+END_VERSE
¶

#+BEGIN_VERSE
「　隱隱蛩聲唧涓涓水活淙無心聯雅韻物物盡流通」
#+END_VERSE
¶

* 絕句¶

#+BEGIN_VERSE
「　花梢泣露含煙翠樹杪迎風帶霧青四壁瀟瀟雨欲¶作雲遮茅舍暗窗櫺」
#+END_VERSE
¶

#+BEGIN_VERSE
「　幽居何事日耽耽每有雲來覆艸菴客至籬邊尋舍¶入猶聞犬吠在煙嵐」
#+END_VERSE

<pb:KR6q0504_J_006-0879b>¶

#+BEGIN_VERSE
「　花自芳兮艸自青巖泉滴凍操玄音石金絲竹難堪¶和留與幽人適道心」
#+END_VERSE
¶

* 佛事¶

** 茶毘三清大士¶

有成必有壞無壞復何成成壞俱屏息身等虛空界¶
攛下火炬云燒。¶

** 玄樞法姪請為壽山和尚起龕入塔¶

若以虛空為龕大地作靈床又向什麼處起雖然如¶
是不可大儱侗生還委悉麼請至窣堵波前別有商¶
量在塔前云廓落奔星示妙相之無相淨淵涵月顯¶
智體之非體是相耶是體耶舒之則周於六極卷之¶
則隱乎毫芒且道舒即是卷即是良久云與吾兄入¶
塔也如是如是。¶

** 憨石我心請為師還清佛旨龕塔¶

住既不可得去亦無所從以杖敲龕云且道住即是¶
去即是咄安養國中無定位眉稜別占一枝春至塔¶
前云髑髏眼裏真人現情與無情皆一貫鷓鴣啼處¶
百花香桃紅李白翻舊案二尊宿還委悉麼同坑無¶
異土塵剎任周遍。¶

** 玄初勤舊起龕火¶

老不歇心猶要裝模做樣作麼請丙丁童子一一與¶
你按過咄至火場云執役叢林十數秋任勞任怨日¶
悠悠而今特地尋歸隱大寂定中無去留玄初玄初¶
還會麼攛炬云著些三昧火周遍剎塵中。¶

** 還體禪人起龕火¶

以杖敲龕云來時一二三去時三二一來去俱不干¶
指汝歸的的至火場云住世七十一報緣今已畢翻¶
身遊碧漢處處無蹤跡攛火炬云風吹須彌走雨打¶
虛空濕咄。¶

** 病僧火
<pb:KR6q0504_J_006-0879c>¶

生如是苦死亦如是苦生死俱坐斷當下靜裸裸恒¶
心汝還委悉麼山僧助伊一把火天上人間無處躲。¶

** 淡石童行龕火¶

仰豎眉端收耀彩芒鞋踏斷路高低亡僧面上高著¶
跟觸目即便證菩提一喝云舉火場云生從何來死¶
何去生死到時無來去不離當下常湛然無相光中¶
恁遊戲攛火炬云普。¶

(門人端倪理　不問慧仝閱刊入藏¶
嘉禾吳機書　陳馥林　倪爾繩　陳美璋仝刻¶
康熙二十四年乙丑歲仲秋月板存嘉興楞嚴寺¶
般若堂附藏流通)¶
寂光豁禪師語錄卷六(終)